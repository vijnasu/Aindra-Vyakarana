Following articles are written by Shri Vinay Jha Guruji in his facebook wall.

### ऐन्द्र व्याकरण :— भाग १

लौकिक संस्कृत में “शब्द” का धातु भी “शब्द्” ही है और इस धातु से केवल एक ही शब्द बना है ।  
परन्तु अलिखित ऐन्द्र व्याकरण में “शब्द” का धातु है “शप्” जो इसके युग्म में वाममार्गी “पश्” का दक्षिणमार्गी रूपान्तरण है ।  

यह पश्यन्ती का व्याकरण है जो कुण्डलिनी में स्थित रहता है और ७२००० नाडियों में गमन करता है ।  

षट्चक्र के हर चक्र से गंगानाडी की ६००० सूक्ष्म नाडियाँ हैं और यमुनानाडी की ६००० सूक्ष्म नाडियाँ ।  

दोनों के मध्य में सरस्वति वा सुषुम्ना है । सहस्रार में जाकर सरस्वति का सरस्वान से मिलन होता है ।  

वैदिक गंगा को उत्तरवर्ती तन्त्रों में इडा और वैदिक यमुना को उत्तरवर्ती तन्त्रों में पिङ्गला कहते हैं ।  

कुण्डलिनी के निचले ६ चक्रों में ५४ अक्षर रहते हैं जो दोनों मार्गों द्वारा ५४ वाममार्गी और उनके पृथक−पृथक ५४ दक्षिणमार्गी धातु बनाते हैं ।  

इन १०८ मूल धातुओं से दो सहस्र लौकिक धातु बनते हैं । षट्चक्र से सबका सम्बन्ध रहता है，अन्तिम चक्र सहस्रार में सबका सम्मिलन है और बाह्य सम्प्रेषण भी ।  

*१६ शक्तियाँ हैं १६ स्वर ॥  
३३ देवता हैं ३३ व्यञ्जन ॥  
क्ष त्र ज्ञ और ॐ मिलाकर ५४ ॥ वर्णमातृकावृत के मध्य ज्ञान का ज्योतिर्लिङ्ग ॥  
ॐ का युग्म है अव्यक्त ॥  
व्यक्त ५३ हैं ॥ वे ही अक्ष हैं ॥*  

शकुनि इस विद्या के अन्तिम ज्ञाता थे । दुरुपयोग द्वारा विद्या का लोप हुआ ॥ लोप हुआ，नाश नहीं । विद्या कभी नष्ट नहीं होती ।  

३३ देवताओं में प्रथम हैं “क” । “क”  देवता को ही सारी हवियाँ प्राप्त होती है । “क” का युग्म है “अक्” — अव्यक्त रूप से जो सर्वत्र गमन करे，सर्वव्यापी हो ।  

बिना ब्रह्मचर्य के इस विद्या में प्रवेश करने वाला शकुनि की भाँति नष्ट हो जाता है ।  

सम्प्रज्ञात समाधि की अवस्था में जब ज्योतिष्मती प्रज्ञा का व्यवहार होता है तब जिस किसी विषय वा वस्तु पर ध्यान केन्द्रित किया जाय उससे सम्बद्ध शप् का प्रयोग करने पर पश् होता है，अर्थात् वस्तु का योगनेत्र द्वारा दर्शन होता है，और यदि बिना शप् के सीधे दर्शन अर्थात् पश् किया जाय तो उससे सम्बद्ध शप् का संज्ञान होता है । वैदिक व्याकरण के वाममार्गी और दक्षिणमार्गी मूलधातुयुग्म के दोनों धातुओं में क्रमशः कर्म और फल का सम्बन्ध होता है । समाधि की इस अवस्था को अमौन भी कहते हैं क्योंकि शब्दों का व्यवहार चलता है，यद्यपि ध्वनि नहीं निकलती ।  

इससे परे की अवस्था मौन है जिसे असम्प्रज्ञात भी कहते हैं，तब ज्ञेय और ज्ञाता में भेद नहीं रहता，सर्वत्र एक ही चैतन्य का अस्तित्व रहता है，एक ही “मैं” सम्पूर्ण ब्रह्माण्ड में विद्यमान रहता है — सभी दिशाओं और कालों में ；कर्ता और कर्म में अन्तर नहीं तो शब्द का प्रयोजन नहीं । वही अद्वैत अवस्था है，उसके तीन भेद हैं — मैं ही ब्रह्म हूँ，सब कुछ ब्रह्म है और मैं हूँ ही नहीं，ब्रह्मरूपी अनन्त समुद्र में मैं एक आकारहीन बिन्दु हूँ । समष्टि ब्रह्म से व्यष्टि के “मैं” का यह जुड़ाव ही योग है । इससे भिन्न “मैं” का अस्तित्व “अहम्” है जो आत्मा का नहीं बल्कि प्रकृति का तत्व है，झूठा “मैं” है ।  
  
### ऐन्द्र व्याकरण :— भाग २  
  
कौन−कौन हैं “परिश्रम” करके १०८ मूल धातुओं वाला अलिखित ऐन्द्र व्याकरण का द्विमार्गी धातुपाठ सीखने के ईच्छुक？आगे का पथ इसी शर्त पर बतलाऊँगा कि दक्षिणा में “परिश्रम” करेंगे । मेरे सिवा कोई नहीं बतायेगा ।  
देवभाषा से लौकिक संस्कृत की उत्पत्ति के अकाट्य प्रमाण मिलेंगे ।  

हड़प्पाई से लेकर प्राचीन मिस्री，सेमेटिक，आदि भाषाओं की उत्पत्ति के भी प्रमाण इसी से मिलेंगे । किन्तु हड़प्पाई पर शोध न करें，महिषासुर के पूजकों के अश्लील वाममार्गी तन्त्र के बीजमन्त्र हड़प्पाई मुहरों पर हैं जिनको गुप्त ही रहने दें，वरना लोग दुरुपयोग करके नष्ट हो जायेंगे — हड़प्पाई असुरों की तरह ।  

सात्विक आहार और यथाशक्ति जप−तप आदि भी अनिवार्य है，वरना ऐन्द्र व्याकरण का द्विमार्गी धातुपाठ सीख भी लेंगे तो लाभ की बजाय हानि मिलेगी ।  
  
### ऐन्द्र व्याकरण :— भाग ३  
  
सर मोनिएर विलियम्स रचित “संस्कृत इंग्लिश डिक्शनरी” डाउनलोड कर लें । यह २०७ MB का एक ही PDF फाइल है । अलग−अलग पन्नों में ४६५ MB का भी उपलब्ध है किन्तु उसमें परिश्रम अधिक है । मैंने बहुत पहले डाउनलोड किया था । आज ढूँढने पर ३४९ MB का यह PDF लिंक मिला ＝  

https://ia801607.us.archive.org/15/items/in.ernet.dli.2015.31959/2015.31959.A-Sanskrit-English-Dictionary.pdf  

दिल्ली के “मोतीलाल बनारसीदास” का प्रकाशन है，उसके नई सड़क वाली दूकान से मैंने बहुत पहले खरीदी थी ।  

सर मोनिएर विलियम्स मूल धातुओं तक लगभग पँहुच गये थे किन्तु पाश्चात्य सिद्धान्तों के दुष्प्रभाव के कारण समझ न सकें । मूल धातुओं को पहचानने का उपाय केवल इसी ग्रन्थ द्वारा मिल सकेगा । पहले इसे डाउनलोड कर लें，प्रयोग का तरीका बाद में बताऊँगा ।  

इसका एक सॉफ्टवेयर भी मुफ्त का है किन्तु वह अध्ययन हेतु ही उपयोगी है，मूल धातुओं के शोध में काम नहीं देगा । बहुत अच्छा और उपयोगी सॉफ्टवेयर है ।  लिंक नीचे है ।  

सर मोनिएर विलियम्स ने युवावस्था में एक छोटा शब्दकोश प्रकाशित किया था — १८५१ ई⋅ में । उसे डाउनलोड न करें ।  

वैदिक पदों सहित संस्कृत के केवल दो ही शब्दकोष बने हैं，एक जर्मन में है और दूसरा अंग्रेजी में । अंग्रेजी वाला बेहतर है，उसका लिंक ऊपर है । आप्टे का शब्दकोष वैदिक पदों को हटाकर बना है किन्तु उसकी खूबी यह है कि उसमें शब्दों के सही धातु दिये गये हैं，मोनियर विलियम्स ने कई शब्दों के गलत धातु दिये हैं । परन्तु मूल धातु ढूँढने में आप्टे का कोष काम नहीं देगा । आप्टे का कोष भी नेट पर मुफ्त में उपलब्ध है ।  

ये सारे शब्दकोष पाश्चात्य अल्फाबेटिक क्रम में हैं जो अवैज्ञानिक पद्धति है । संस्कृत व्याकरण की वैज्ञानिक पद्धति के अनुरूप एकमात्र शब्दकोष है “अमरकोष” जो विक्रमादित्य के नवरत्न अमरसिंह का है । “संस्कृत शब्दों के अच्छे ज्ञान के लिये अमरकोष बच्चों को कण्ठस्थ कराया जाता था ।  

“सिंह” आस्पद का अमरसिंह से पहले प्रमाण अब उपलब्ध नहीं है ।  “सिंह” आस्पद का पर्याय ही “केसरी” है जिससे प्राचीन ग्रीक और आधुनिक जर्मन में “कैसर” बना । लैटिन में “कैसर” Kaisar को Caesar लिखा जाता था，उत्तरवर्ती काल में a e को जोड़कर एक ही संयुक्ताक्षर æ  बना दिया गया जिसका उच्चारण “ई” माना गया और रोमन सम्राट के दरबारियों ने नियम बनवाया कि C के बाद यदि  “ई” हो तो “सी” पढ़ा जायगा，इस प्रकार कैसर का सीजर बना दिया गया！म्लेच्छों ने इसी तरह संस्कृत की टाँग तोड़कर अपनी विकृत भाषायें बनायीं और अब उन विकृतियों को प्राचीन मानकर कहते हैं कि आर्य यूरोप से भारत आये！मैक्समूलर जानते थे कि उनके पूर्वजों को अनाचार व्यभिचार दुराचार आदि के कारण पीटकर आर्यावर्त से खदेड़कर भगाया गया था । इस सच्चाई को स्वीकारने में शर्म आती थी，अतः पूर्वजों का बदला लेने के लिये “आर्य आक्रमण सिद्धान्त” खोजा ।  

कुछ अतिरिक्त स्रोत ＝ https://sanskritdocuments.org/dict/dict.html  
  
### ऐन्द्र व्याकरण :— भाग ४  
  
सर मोनिएर विलियम्स रचित “संस्कृत इंग्लिश डिक्शनरी” डाउनलोड कर लिये हैं तो उसके बीच का कोई पन्ना खोलें और संलग्न स्क्रीनशॉट में तीसरे कॉलम के लगभग मध्य में “दा” धातु उस शब्दकोश में जिस प्रकार बड़े आकार में दिया गया है  उस प्रकार के बड़े आकार वाले सारे धातुओं की सूची किसी नये फाइल में अथवा नोटबुक में बनायें । परिश्रम तो लगेगा किन्तु संस्कृत के समस्त शब्दों के स्रोत ऐन्द्र व्याकरण के मूल धातुओं की सूची बनाने के लिये इससे श्रेष्ठ शार्टकट कहीं नहीं मिलेगा ।  

इस प्रकार जो सूची बनेगी उसमें कई त्रुटियाँ भी होंगी जिनको पहचानने की विधि आगे खुलेगी ।  
▀▀▀▀▀▀▀▀▀▀▀▀▀▀▀▀▀▀▀▀▀▀  

( मूल धातुओं के शोध में निम्न लेखांश काम नहीं देगा，यह केवल जानकारी के लिये है। )  

सर मोनिएर विलियम्स को इस कार्य के लिये “सर” की उपाधि मिली थी जो उनकी महानता से बहुत कम थी । किसी भारतीय भाषा में आजतक ऐसा कोई शब्दकोश नहीं बना है जिसमें वैदिक शब्दों के भी अर्थ हों，क्योंकि जिन पण्डितों को वेदार्थ समझने की विधि पता है वे जानते हैं कि वैदिक शब्दों का अर्थ सहित कोई शब्दकोश बन ही नहीं सकता，और यदि बनाने का प्रयास किया जाय तो इतना दीर्घ एवं जटिल बन जायगा कि पूरा नहीं किया जा सकेगा । यही कारण है कि शिवराम वामन आप्टे ने संस्कृत का जो शब्दकोश बनाया उसमें जानबूझकर वैदिक पदों का समावेश नहीं किया ।  

सर मोनिएर विलियम्स को इस बात की जानकारी नहीं थी क्योंकि वे वैदिक पण्डित नहीं थे，अतः उन्होंने अपने उक्त शब्दकोश में वैदिक शब्दों का भी समावेश किया और यूरोप के तथाकथित भाषावैज्ञानिकों की पद्धति का अनुसरण करते हुए भारोपीय मूल जानने के लिये अन्य सम्बन्धित भाषाओं के अनके प्राचीन शब्दों को भी दिखाने का प्रयास किया । यूरोप के तथाकथित भाषावैज्ञानिकों की पद्धति उनको पसन्द नहीं थी और वे विवाद नहीं चाहते थे क्योंकि जानते थे कि विवाद करने पर उनका शब्दकोश प्रकाशित नहीं हो सकेगा ।  

उनको लिखित में देना पड़ा कि उनके शब्दकोश द्वारा भारत में ईसाई सम्प्रदाय के प्रचार में सहायता मिलेगी तब जाकर उनकी शब्दकोश परियोजना को स्वीकृति मिली और दस सहस्र प्राचीन संस्कृत ग्रन्थों और पाण्डुलिपियों को देखने की अनुमति एवं संसाधन उनको प्राप्त हुए । परन्तु उनके शब्दकोश में ईसाई सम्प्रदाय के प्रचार का कोई प्रमाण नहीं मिलेगा । सर मोनिएर विलियम्स ने अपने शब्दकोश की भूमिका में इस बात का उल्लेख कर दिया । तथाकथित सेक्युलरिज्म का ढोल पीटने वाले इंग्लैण्ड के सर्वश्रेष्ठ शिक्षा संस्थानों पर ईसाई सम्प्रदायवाद किस तरह हावी था इसका प्रमाण यही है ।  

दुर्भाग्यवश जब सर मोनिएर विलियम्स का शब्दकोश पूरा होकर प्रेस में प्रकाशित हो रहा था तभी उनका स्वर्गवास हो गया，वे अपना शब्दकोश देख नहीं सके । “स्वर्गवास” शब्द मैं हर किसी के लिये नहीं लिखता । मैकॉले और मैक्समूलर विद्वान कहलाते हैं किन्तु उनका स्वर्गवास नहीं हुआ क्योंकि वे बेईमान और दुष्ट थे । किन्तु कोशकार सर मोनिएर विलियम्स और वैदिक व्याकरण अंग्रेजी में लिखने वाले मैकडॉनल जैसे महानुभावों का स्वर्गवास हुआ । वेद चीज ही ऐसी है कि ईमानदारी से पढ़ी जाय तो उल्टी−सीधी किसी भी रीति से पढ़ें — बहुत से पाप धुल जाते हैं । सर मोनिएर विलियम्स के शब्दकोश को प्रकाशित हुए १२१ वर्ष हो गये किन्तु आजतक उसका हिन्दी आदि में अनुवाद नहीं हुआ ।  

सर मोनिएर विलियम्स की हर बात सही नहीं है，अपने परिवेश से अनेक त्रुटियाँ उनको विरासत में मिली । हर किसी को मिलती हैं । मनुष्य का मूल्याङ्कन इस आधार पर नहीं होना चाहिये कि उसने कितनी गलतियाँ की और कितने अच्छे कार्य किये，बल्कि इस आधार पर होनी चाहिये कि उसके अच्छे−बुरे कार्यों में से किन कार्यों के लिये परिवेश की विरासत उत्तरदायी है और किन कार्यों के लिये विरासत से लड़कर उसको सत्य की पगडण्डी अपनी ठोकरों से बनानी पड़ी । जिन कार्यों के लिये मनुष्य स्वयं उत्तरदायी है उनके आधार पर मनुष्य का मूल्याङ्कन किया जाना चाहिये，और जिन बातों के लिये सामाजिक परिवेश उत्तरदायी है उन बातों का ठीकरा समाज के सिरपर फोड़ना चाहिये । अर्थशास्त्र का नियम है कि कच्चे माल में श्रम करके मनुष्य उसके मूल्य में वृद्धि करता है जिसे “वैल्यू एडेड” कहते हैं । विरासत के कच्चे माल में कितना “मूल्य” आपने जोड़ा इसी आधार पर आपका मूल्याङ्कन होना चाहिये ।  

सर मोनिएर विलियम्स के शब्दकोश का एक सॉफ्टवेयर भी मुफ्त में उपलब्ध है जिसका लिंक पिछले भाग के पोस्ट में मिलेगा，संस्कृत सीखने वालों और शोधकर्ताओं के लिये यह अनमोल सॉफ्टवेयर है जिसकी पद्धति का अनुसरण करके मैंने सॉर्ट⋅एक्से ( sort.exe) सॉफ्टवेयर बनाकर अपलोड किया था ताकि अन्य ग्रन्थों पर भी उक्त पद्धति का लाभ लोग उठा सकें ( किसी ग्रन्थ के डिजिटल संस्करण में कोई शब्द वा शब्दांश कहाँ−कहाँ आया है उनको छानकर सूची बनाने वाला यह सॉफ्टवेयर है ) : लिंक तोड़कर देना पड़ रहा है क्योंकि फेसबुक लिंक को बिगाड़ देता है —  

http://vedicastrology.wikidot.com/sort-program  

[alt text](https://github.com/vijnasu/Aindra-Vyakarana/blob/main/images/Article_4_1.jpg?raw=true)  

### संस्कृत संज्ञा−सर्वनाम और धातुरूपों के शुद्ध ज्ञान का सॉफ्टवेयर  

फ्रांस के संस्कृत विद्वान जेरार−दुए (Gérard Huet) पिछले २६ वर्षों से संस्कृत संज्ञापदों और धातुरूपों का मुफ्त ऑनलाइन सॉफ्टवेयर बनाने में लगे हैं । सहस्रों भारतीय प्रोफेसर्प संस्कृत के नाम पर मुफ्त की रोटी तोड़ते हैं किन्तु कोई सार्थक कार्य नहीं करते，उनमें से जो अधिक चालाक हैं वे शोध के नाम पर लाखों−करोड़ों रूपये निगल जाते हैं और डकार तक नहीं लेते ।  

जेरार−दुए के वेबसाइट का लिंक है —  
https://sanskrit.inria.fr/DICO/grammar.fr.html  

उस पन्ने पर पहले Declensioon ईञ्जन है और उसके नीचे Conjugation ईञ्जन । दोनों के इनपुट में रोमन लिपि में देवनागरी लिखने के पाँच प्रचलित पद्धतियों में से किसी का प्रयोग कर सकते हैं，अथवा सीधे देवनागरी लिपि का भी प्रयोग कर सकते हैं । आउटपुट रोमन लिपि में भी सम्भव है और देवनागरी में भी ।  

Conjugation ईञ्जन द्वारा आप सभी संस्कृत धातुओं के सभी रूपों का ज्ञान प्राप्त कर सकते हैं । उसके लिये धातु की सही वर्तनी (स्पेल्लिङ्ग) टाइप करें और फिर उसके वर्ग (क्लास) की संख्या चुनें । वर्ग की संख्या गलत चुनेंगे तो गलत रूपों की तालिका मिलेगी । किसी धातु का कौन सा वर्ग है इसका ज्ञान उस वेबसाइट से नहीं मिलेगा । इसके लिये मेरे SortProgram प्रोग्राम द्वारा MW (सर मोनियर विलियम्स) के SED (संस्कृत इंग्लिश डिक्शनरी) का उपयोग करें，http://vedicastrology.wikidot.com/sort-program पर प्रोग्राम और प्रयोग की विधि मिलेगी । मेरे पुराने पोस्ट https://www.facebook.com/vinay.jha.906/posts/2317354361609188 पर भी विधि है ।  

SortProgram के लिये सर मोनियर विलियम्स का शब्दकोश का साङेतिक कोड में शब्दकोष ＝  
http://vedicastrology.wikidot.com/sort-program#toc1  

बेहतर होगा कि पहले SortProgram द्वारा बारी−बारी से दसों वर्गों के सभी संस्कृत धातुओं की दस सूचियाँ उक्त साङेतिक कोड में शब्दकोष द्वारा बना लें । कुछ ऐसे धातु भी हैं जिनकी मूल वर्तनी समान है परन्तु एक से अधिक वर्गों में उनके रूप पृथक तरीकों से बनते हैं，जिस कारण मूल वर्तनी समान रहने पर भी उनको पृथक धातु माना जाता है । धातु परस्मैपदी है या आत्मनेपदी इसपर भी रूप में अन्तर हो जाता है，परस्मैपदी और आत्मनेपदी के अर्थ विकिपेडिया में मिलेंगे । विकिपेडिया के अंग्रेजी संस्करण का ही प्रयोग करें，हिन्दी का नहीं । अंग्रेजी नहीं आती हो तो गूगल ट्रान्सलेट द्वारा अनुवाद करा लें ।  

जेरार−दुए के वेबसाइट के उपरोक्त वेबसाइट पर Conjugation ईञ्जन में किसी संस्कृत धातु की सही वर्तनी और उसके सही वर्ग को टाइप करेंगे तो उस धातु के सही धातुरूपों की पूरी सूची मिल जायगी । किसी वर्ग के सभी धातुओं के सारे रूप एक समान ही बनते हैं । इस प्रकार आसानी से सारे रूप याद हो जायेंगे । याद न भी रहे तो उक्त वेबसाइट द्वारा सही धातुरूप पता लगा सकते हैं । किसी धातुरूप का प्रयोग किस अर्थ में करें इसका ज्ञान विकिपेडिया से मिल जायगा ।  

विकिपेडिया＝ https://en.wikipedia.org/wiki/Sanskrit_verbs....  

संस्कृत व्याकरण का सारांश इस लेख में मिलेगा (अंग्रेजी नहीं आती हो तो गूगल ट्रान्सलेट द्वारा अनुवाद करा लें)＝  
https://en.wikipedia.org/wiki/Sanskrit_grammar  

पिछले पोस्ट में मोनियर विलियम्स के शब्दकोष का जो स्क्रीनशॉट है उसमें “दा” धातु के चतुर्थ वर्ग को बड़े अक्षर में दिखाया गया है । अब जेरार−दुए के वेबसाइट के Conjugation ईञ्जन में इनपुट देवनागरी में  “दा” लिखें，क्लास “४” चुनें，तो निम्न स्क्रीनशॉट वाला आउटपुट मिलेगा ।  

किन्तु “दा” धातु का मुख्य रूप प्रथम वर्ग वाला है । जेरार−दुए के वेबसाइट के Conjugation ईञ्जन में “दा” धातु का प्रथम वर्ग चुनेंगे तो चतुर्थ वर्ग से भिन्न धातुरूपों को सूची मिलेगी । विभिन्न लकारों के अर्थ सीख लेगें और जेरार−दुए के वेबसाइट के Declension ईञ्जन से संज्ञा और सर्वनामों के रूप बनायेंगे तो संस्कृत के समस्त संज्ञा，सर्वनाम तथा क्रिया पदों के सही रूप बनाना सीख लेंगे । इसके पश्चात वाक्य बनाने के लिये कुछ ही अतिरिक्त अध्ययन करना बाँकी रहेगा जो “संस्कृत भारती” से सीख सकते हैं ।  
  
[alt text](https://github.com/vijnasu/Aindra-Vyakarana/blob/main/images/Article_4_2.jpg?raw=true)  
  
### ऐन्द्र व्याकरण :— भाग ५  
  
सर मोनिएर विलियम्स रचित “संस्कृत इंग्लिश डिक्शनरी” में बड़े आकार में जितने धातु दिये गये हैं उन सबका सङ्कलन करने के पश्चात उन धातुओं की वर्तनी (स्पेल्लिङ्ग) और अर्थों के आधार पर समूहों में वर्गीकरण करने पर १०८ मूल धातु मिलेंगे ।  

सर मोनिएर विलियम्स की भूमिका के एक फुटनोट का स्क्रीनशॉट संलग्न है जिसमें उन्होंने कुछ गुमनाम विद्वानों को उद्धृत किया है कि संस्कृत के मूल धातुओं की संख्या १२० से अधिक नहीं है，जबकि पृथक अर्थ वाले कुल धातुओं की संख्या २४९० है ।  

सर मोनियर विलियम्स ने उस शब्दकोष की भूमिका में लिखा था कि मूल धातु लगभग १२० हैं क्योंकि कुछ मूल धातुओं पर उनको संशय था । इस तथ्य पर दृष्टि पड़ते ही उनकी मृत्यु हो गयी，वे आगे कार्य नहीं कर सके । उनके कार्य को किसी ने आगे नहीं बढ़ाया । कई संस्कृत विषविद्यालयों के व्याकरण प्रोफेसर्पों से मैंने चर्चा की，किसी ने रुचि नहीं दिखायी ।  

वर्तनी और अर्थों के आधार पर समूहों में वर्गीकरण आपलोग  करें । वर्गीकरण करने में जहाँ संशय हो वहाँ कुछ न करें，मनमानेपन से बचें ।  

मूल धातुओं के दो वर्ग हैं，५४ वाममार्गी और ५४ दक्षिणमार्गी । पहले उपरोक्त कार्य सम्पन्न करें，तब द्विमार्गी ऐन्द्र व्याकरण स्पष्ट करूँगा ।  

श्रम लगेगा，कठिन नहीं है । फल मिलेगा ।  
  
[alt text](https://github.com/vijnasu/Aindra-Vyakarana/blob/main/images/Article_5.jpg?raw=true)  
▀▀▀▀▀▀▀▀▀▀▀▀▀▀▀▀▀▀▀▀▀▀  

#### ऋग्−ऋतम् (लघुगणक)  

भौतिक विश्व की घटनाओं के कलन में आधार−e ( Logarithmic Base ;  e = 2.7182818284590452353602874713527) होता है，आधुनिक संचार−सिद्धान्त (Communication Theory) में सूचना के गणितीय समीकरण में आधार−२ होता है जिसका प्रयोग पराशर ऋषि ने बलनिर्णय में किया क्योंकि दिव्य ग्रहों के लोक में बलों का प्रभाव भौतिक गुरुत्वाकर्षण जैसे नियमों से नहीं बल्कि सूचना−सिद्धान्त के आधार पर कार्य करता है ।  

किन्तु संख्याओं के गणन में आधार−१० सर्वोत्तम है जिसकी पाँच अङ्कों वाली पूरी सारिणी मैंने ग्यारह वर्ष की अवस्था में कण्ठस्थ कर ली थी । कोई भी बात रटने का मैं विरोधी था，किन्तु लॉग सारिणी का इतना अधिक उपयोग मैं करता था कि अधिकांश सारिणी स्वतः याद हो गयी और जब इस बात का अनुभव हुआ तो बची खुची सारिणी मैंने रट डाली जो आज तक याद है ।  

गुणा के लिये लॉग को जोड़ते हैं और घात (power) के लिये लॉग का गुणन होता है，अतः लॉग के गुणन को उस गुणनफल के लॉग के जोड़ द्वारा ज्ञात करके कैसी भी क्लिष्ट घात को जबानी हल कर सकते हैं ।  

पूरी सारिणी याद न हो सके तो एण्टी−लॉग सारिणी के पहले कॉलम को याद करके भी कामचलाऊ हल निकाला जा सकता है ।  
▀▀▀▀▀▀▀▀▀▀▀▀▀▀▀▀▀▀▀▀▀▀  

ब्रह्माण्ड में वस्तुओं का प्रसार गोल में तथा बलों का प्रसार प्रतिगोल (स्यूडोस्फेयर) में होता है जिनकी सतहों पर परिघटनायें घटती हैं । उन नॉन−यूक्लीडियन स्पेस की सतहों का पैमाना ऋग्−ऋतमिक (लॉगैरिद्मिक ，लघुगणकीय) होता है । यही कारण है कि भौतिक विश्व की घटनाओं का दैशिक एवं कालिक पैमाना लॉगैरिद्मिक होता है । आइन्सटाइन की जनरल थ्योरी अॅव रिलेटिविटी में सौर स्पेस स्यूडोस्फेयरिकल होता है जिसकी सतह पर ग्रहों की कक्षायें होती हैं किन्तु वक्र सतह पर चलती प्रकाश की किरणे सीधी रेखा में आने का भ्रम देती है । अतः ब्रह्माण्ड जैसा है वैसा दिखता नहीं ।  

ऋग् का ग्रीक में अपभ्रंश हुआ लॉग् जिसमें संज्ञान्त प्रत्यय लगाकर शब्द बना LOGOS ，उसका अर्थ था विशेष प्रकार के शब्द−चिह्न जो मिस्र के ईरोग्लिफों (hieroglyphs) के लिये प्रयुक्त होते थे । “ईरोग्लिफ” में “ईर्” का अर्थ है स्तुति करना，और ग्लिफ है गर्भ का अपभ्रंश । ईरोग्लिफ का अर्थ था गर्भगृह में देवता की स्तुति । अतः ईरोग्लिफ का ज्ञान केवल पुरोहितों को ही था । ऐन्द्र व्याकरण में ऋग् का युग्म है गृ जिसका अर्थ बोलने से सम्बन्ध रखता है ।  
▀▀▀▀▀▀▀▀▀▀▀▀▀▀▀▀▀▀▀▀▀▀  

सर मोनिएर विलियम्स रचित “संस्कृत इंग्लिश डिक्शनरी” ＝  
(एक PDF फाइल के रूप में सम्पूर्ण शब्दकोष के दो लिंक मैंने फेसबुक पर अपलोड किये थे जो भारतीयों ने ही स्कैन तथा अपलोड किये  थे । जैसा कि भारतीयों की सामान्य आदत है，कई पन्ने गायब हैं और कई पन्ने पढ़ने योग्य नहीं हैं । यह अच्छी प्रति है ＝)  

मेरे पास ४६५ MB की एक स्कैण्ड प्रति है जिसकी गुणवत्ता भी बेहतर है और हर पन्ने का अलग−अलग स्कैन है । कहाँ से डाउनलोड किया था यह ध्यान नहीं । एक पाश्चात्य विश्वविद्यालय के पुस्तकालय की प्रति किसी ने अपलोड की थी । इसे अनकम्प्रेस करके अपलोड कर रहा हूँ，कम्प्रेसन से कोई बचत नहीं होगी । मेरे गूगल ड्राइव से MW_pages.zip को डाउनलोड करें (फेसबुक लिंक बिगाड़ देता है，अतः कई पङ्क्तियों में तोड़कर लिंक दे रहा हूँ जिनको एक ही पङ्क्ति का बना लें )＝  
https://drive.google.com/file/d/1mODREgHbc08IVTtjpuY7YNwlP9oFE43W/view?usp=sharing  

किसी के पास समय हो तो इसकी एक PDF फाइल बनाकर अपलोड कर दे ताकि उपयोग करने में आसान रहे ।  
  
### ऐन्द्र व्याकरण :— भाग ६  
  
संस्कृत के मूल धातुओं की संख्या कुछ लोगों के अनुसार १२० से अधिक नहीं है，ऐसा सर मोनियर विलियम्स ने “संस्कृत इंग्लिश डिक्शनरी” (SED) की भूमिका में लिखा था । उनके इस कथन का स्क्रीनशॉट मैंने पिछले पोस्ट में संलग्न किया था  ।  

“कुछ लोगों के अनुसार” तो सर मोनियर विलियम्स ने कह दिया किन्तु न तो उनका नाम बताया और न ही इसपर कोई प्रकाश डाला । उनके शब्दकोष में बड़े आकार में कई धातुओं के नाम हैं，किन्तु उनका नाम बड़े आकार में होना चाहिये यह निर्णय सर मोनियर विलियम्स का था अथवा प्रकाशक का यह स्पष्ट नहीं बताया गया । किन्तु बड़े आकार वाले धातु अधिक महत्वपूर्ण हैं इसमें संशय नहीं । परन्तु भूल−चूक सम्भव है ।  

दूसरों की भूल का उत्तरदायित्च मैं क्यों लूँ？विनय कुमार शुक्ल जी तो इस बात पर मेरा माथा चाट रहे थे कि ३४९ MB वाले (SED) में कुछ धातु बड़े आकार में नहीं हैं जबकि किसी दूसरे संस्करण में वे बड़े आकार में हैं । इस लेखमाला के भाग−३ में मैंने स्पष्ट लिखा था कि मेरे पास दो ऑनलाइन संस्करण हैं जिनका लिंक अब नहीं मिल रहा है，और ३४९ MB वाला एक लिंक उसी दिन ढूँढने पर मिला । इस नये लिंक वाले SED में क्या−क्या है यह उसी दिन मैं कैसे जान सकता था？उस लिंक वाला फाइल विनय कुमार शुक्ल जी की शिकायत के बाद दो बार मैंने डाउनलोड करने का प्रयास किया किन्तु नहीं हो सका । विनय कुमार शुक्ल जी इतना भी नहीं समझ पाये कि ऐसी फालतू बातों के लिये उनको मेरा समय नष्ट नहीं करना चाहिये । किसी गुरु से समाधि सीखने वाले लोग दूसरे सभी लोगों को गधे समझते हैं，और गधे के समय को कीमती नहीं समझते । विनय कुमार शुक्ल जी मुझे गधा समझते हैं जिस कारण मेरे समय को कीमती नहीं समझते । किसी १२१ वर्ष पुराने विश्वप्रसिद्ध शब्दकोष के सहस्रों संस्करण हो सकते हैं，उन सबमें क्या−क्या है यह मैं क्यों ढूँढू？  

गोविन्द झा किसी गुरु से समाधि नहीं सीखते हैं，अतः विधिवत् सहीं संस्करण का पता लगा सकते हैं । कैसा भी महान सद्गुरु हो，किसी गुरु से समाधि नहीं सीखी जा सकती । गुरु केवल आरम्भिक सहायता करते हैं । समाधि उच्चतम स्तर है，वहाँ कोई गुरु काम नहीं देता । किसी गुरु के आश्रम में बगुलाभगतों को झुण्ड में बैठकर ध्यान लगाये देखें तो समझ लें कि कलियुग का प्रभाव है । गोविन्द जी ने दो लिंक पिछले पोस्ट के नीचे टिप्पणी में दिये —  
[SED_MW_Merged](https://drive.google.com/file/d/1yrWbruvsG1JbLUeuwTAy_vU5L2H-QWNR/view?usp=sharing)  
[Sanskrit-English dictionary _ Санскр ... о-английский словарь ( 150mb )](https://drive.google.com/file/d/1U-yS76XQywn9wXuHkOiWcF11aVKI5Gvp/view?usp=sharing)  

अब किस संस्करण में कौन−कौन से धातु बड़े आकार में हैं इसका उत्तर प्रकाशक से पूछें，मुझसे नहीं । यह भी सम्भव है कि कोई धातु छोटे आकार में हो किन्तु अधिक महत्वपूर्ण हो । अजय आर्य जी से संस्कृत के सारे धातुओं की सूची माँग ले，sort प्रोग्राम द्वारा उन्होंने सूची बनायी थी ।  

बेहतर होगा कि लगभग दो सहस्र धातुओं की पूरी सूची पर कार्य करें और उसके आधार पर निर्धारित करें कि सर मोनियर विलियम्स के शब्दकोष में कौन−कौन से धातु बड़े आकार में होने चाहिये，ताकि प्रकाशक की भूल को आप न दुहरायें ।  

जब दो या अधिक धातुओं की वर्तनी (स्पेल्लिङ्ग) और अर्थ में कुछ समानता हो तो सन्देह उत्पन्न होना स्वाभाविक है कि किसी एक प्राचीन धातु से ही वे बने होंगे । इस विषय पर पुणे स्थित दक्कन कॉलेज में कार्य हुआ है，किन्तु अपूर्ण है क्योंकि वहाँ अत्यधिक विशाल शब्दकोष में हाथ डाल दिया गया जिसे पूरा करने में सैकड़ों वर्ष लग सकते हैं — दशकों से कार्य चल रहा है！  

अनेक धातुओं की वर्तनी (स्पेल्लिङ्ग) और अर्थ में समानता के आधार पर धातुओं का वर्गीकरण करें । किसी एक वर्ग के धातुओं में कौन प्राचीन है इसपर संशय हो तो निर्णय टाल दें，केवल उन धातुओं का एक वर्ग बना लें । इस प्रकार कार्य आगे बढ़ाते जायेंगे तो पथ स्वतः खुलता चला जायगा । यदि सात्विक आहार−विहार सहित ब्रह्मचर्य आदि का पालन करेंगे तो ईश्वर सहायता करेंगे । दिव्य व्याकरण तक बिना दिव्य सहायता के नहीं पँहुच सकते । पिछले डेढ़ सौ वर्षों में इस विषय पर सैकड़ों विद्वानों ने कार्य किया，उनका यही मत था कि मूल धातुओं का अस्तित्व था किन्तु मूल धातुओं की सही संख्या और लक्षण कोई पता नहीं लगा सका，क्योंकि वे सारे विद्वान राजधन खाते थे और कई तो मद्य−माँस का भी सेवन करते थे ।  

गोलोकवासी डा⋅ लक्ष्मण झा की कृपा से मुझे मूल धातुओं तक पँहुचने का रास्ता मिला । वह रास्ता जप−तप द्वारा ही खुलता है । ऐन्द्र व्याकरण का उल्लेख अनेक प्राचीन ग्रन्थों में मिलता है，किन्तु ऐन्द्र व्याकरण कभी लिखा नहीं गया，यह केवल श्रुति रही । गुरुकुल में छात्रों को ऐन्द्र व्याकरण कभी पढ़ाया नहीं गया，ऐन्द्र व्याकरण सांसारिक विद्याओं से परे की चीज है ।  

ऐन्द्र व्याकरण के धातु द्विमार्गी होते हैं，दोनों ओर से पढ़े जाते हैं । दिव्यास्त्रों और अनेक दिव्य मन्त्रों का विपरीत क्रम से वाममार्गी पाठ होता है，यह वैदिक वाममार्ग है । इसका दुरुपयोग करने वाले आसुरी वाममार्गियों ने ऐन्द्र व्याकरण की टाँग तोड़कर उलटी लिपियाँ बना लीं । विश्व की सभी प्राचीन वा अर्वाचीन भाषाओं का मूल ऐन्द्र व्याकरण है । यह पश्यन्ती का भी स्रोत है । उसे समझने का उपाय है संस्कृत धातुओं का वर्गीकरण — रूपात्मक (मार्फालॉजिकल) और आर्थिक (सिमैण्टिक) ।  
▆▆▆▆▆▆▆▆▆▆▆▆▆▆▆▆  

[krm_en.txt](https://github.com/vijnasu/Aindra-Vyakarana/blob/main/files/krm_en.txt?raw=true) से [!sort](http://vedicastrology.wikidot.com/sort-program) प्रोग्राम द्वारा संस्कृत के सभी २०३८ धातुओं की सूची (इसकी सङ्केत प्रणाली को समझने के लिये MW-SED से तुलना करें，krm.txt  की मूल प्रति कृदन्तरूपमाला से बनी है जो मैंने गोविन्द झा को भेज दी है，उनसे प्राप्त करें)—  
  
### ऐन्द्र व्याकरण :— भाग ७ (धातुसूची खण्ड−१,२)  
  
संस्कृत धातुओं के वर्गीकरण के लिये “कृदन्तरूपमाला” ग्रन्थ से मैंने अपने सॉफ्टवेयर द्वारा सभी धातुओं की सूची बनायी है जिसमें धातु，उसका संक्षिप्त अर्थ，गण，सकर्मक ⁄ अकर्मक， परस्मैपदी ⁄ आत्मनेपदी ⁄ उभयपदी आदि विवरण हैं ।  

वर्गीकरण का उदाहरण :—  
  
अक् और अग् धातुओं की वर्तनी में कुछ समानता है，दोनों के अर्थ समान हैं，दोनों एक ही गण में हैं जिसका अर्थ यह है कि दोनों के लकारों में रूप भी एक ही नियम से बनते हैं，दोनों सकर्मक हैं，दोनों परस्मैपदी हैं，अतः इस बात की सम्भावना है कि दोनों एक ही मूल धातु से बने हैं । वह मूल धातु कौन सा है यह अनुसन्धान के परवर्ती चरण पर छोड़ दें，पहले वर्ग बनायें ।  

संस्कृत धातुओं का अन्त हलन्त होता है किन्तु “कृदन्तरूपमाला” के प्रकाशक ने भूलवश हलन्त के स्थान पर अकारान्त कर दिया है । मैंने अपने सॉफ्टवेयर द्वारा केवल सूची ली，वर्तनी में कोई छेड़छाड़ नहीं की । इस ग्रन्थ का PDF फाइल गोविन्द झा से प्राप्त कर सकते हैं ।  
  
[krm_sa.txt](https://github.com/vijnasu/Aindra-Vyakarana/blob/main/files/krm_sa.txt?raw=true)  
  
### ऐन्द्र व्याकरण :— भाग ७ (धातुसूची खण्ड−३)  
  
पण्डित सुब्बाराव जी द्वारा विरचित ग्रन्थ “कृदन्तरूपमाला” को तमिलनाडु के सहयोगियों की सहायता से जर्मनी की कोलोन यूनिवर्सिटी ने डिजिटाइज्ड कराया था । देवनागरी लिपि को रोमन लिपि में डिजिटाइज्ड करने के लिये हार्वर्ड−क्योटो देवनागरी−लिप्यान्तर का प्रयोग उनलोगों ने किया था । उस डिजिटाइज्ड ग्रन्थ से मैंने अपने सॉफ्टवेयर द्वारा संस्कृत धातुओं और उनके मुख्य लक्षणों की सूची बनायी जो “हार्वर्ड−क्योटो रोमन” लिपि में थी । विनोद राजन के “अक्षरमुख” सॉफ्टवेयर द्वारा उसको देवनागरी में बदलकर मैंने पिछले दोनों लेखों खण्ड−१ एवं खण्ड−२ में पोस्ट किया ।  

किन्तु बाद में मैंने देखा कि “अक्षरमुख” सॉफ्टवेयर के “हार्वर्ड−क्योटो रोमन” लिपि में सर्वत्र “ञ्” ( “n~” ) को “नँ्” किया जाता है । पूरी सूची को मुझे सुधारना पड़ा，पिछले दोनों लेखों को अपडेट कर दिया है，परिमार्जित सूची को पुनः सुरक्षित कर लें ।  

“हार्वर्ड−क्योटो रोमन” लिपि में “ञ्”  को “J” लिखना चाहिये किन्तु  कोलोन यूनिवर्सिटी द्वारा “n~” लिखा जाता है क्योंकि अधिकांश यूरोपियन लेखकों में पहले से ही “ञ्”  को “n”  के ऊपर “~” द्वारा (ñ) दर्शाने की परम्परा थी । 

Note: Hemanth Kumar G reported Aksharamukha's transliteration issue to Vinod Rajan's GitHub repository. It was due to deliberate tampering of Harvard-Kyoto transliteration by Cologne University - https://github.com/virtualvinodh/aksharamukha/issues/83  
  
### संस्कृत रीडर सॉफ्टवेयर  
  
ज⋅ला⋅ने⋅ विषविद्यालय ने संस्कृत के सॉफ्टवेयर बनाने में सरकारी धन फूँका，किन्तु उनमें से कोई भी सॉफ्टवेयर किसी काम का नहीं है । फ्रांस के विद्वान जेरार−दुए Gérard Huet ने मुफ्त की सहायता प्रदान करने के लिये २६ वर्षों से वेबसाइट बना रखा है जिसका उपयोग भारत के बहुत कम लोग करते हैं क्योंकि पता ही नहीं है — https://sanskrit.inria.fr/DICO/reader.fr.html  

इसके द्वारा संज्ञा और धातुओं के रूप，सन्धि，आदि का पता लगाया जा सकता है । किन्तु सबसे अद्भुत है इस वेबसाइट के नीचे “रीडर” बटन द्वारा खुलने वाला पन्ना “The Sanskrit Reader Companion” जिसके द्वारा आप किसी संस्कृत ग्रन्थ के सन्धि किये हुए समूचे वाक्यांश को उसमें पेस्ट करके सन्धि तोड़कर देख सकते हैं कि किन किन शब्दों से वह वाक्यांश बना है，और तब उन शब्दों के अर्थ शब्दकोश में देख सकते हैं । एक उदाहरण प्रस्तुत है । विशाल शब्दकोष “वाचस्पत्यम्” का देवनागरी में डिजिटल संस्करण मैंने बना रखा है，उसमें से “तस्माद्योन्यक्षरवशेन” का अर्थ पता लगाना है । इसे कॉपी करके अक्षरमुख सॉफ्टवेयर http://aksharamukha.appspot.com/converter में पहले Roman(Velthuis) में परिवर्तित कर लें，फल मिलेगा＝  

**tasmaadyonyak.sarava"sena**  

अब इसे The Sanskrit Reader Companion में पेस्ट कर दें，डिफॉल्ट सेटिंग रहने दें और Read बटन दबायें，फल मिलेगा ＝  

**tasmāt   yoni   akṣara   vaśena**  
**तस्मात् योनी अक्षर वशेन**  

बाद की पङ्क्तियों में इनकी भी जाँच रिपोर्ट है ।    

अब उक्त प्रक्रिया को पुनः दुहरायें，इस बार डिफॉल्ट में केवल एक परिवर्तन कर दें — Mode को Summary के स्थान पर Tagging कर दें，सन्धि विच्छेद करके जो चार शब्द मिले थे उन सबकी व्याकरण के नियमों द्वारा जाँच की रिपोर्ट मिलेगी，जैसे कि tasmāt की रिपोर्ट है＝  

[tad]{n. sg. abl. | m. sg. abl.}  

जिसका अर्थ यह है कि “तद्” का m. पुल्लिङ्ग n. संज्ञा sg. एकवचन abl. (ablative case) अपादान−कारक रूप है  “तस्मात्” । इस जाँच में अनके सम्भावित रिपोर्ट मिलेंगी，उनमें से प्रस्तुत प्रसङ्ग में कौन उपयुक्त होगी यह पता लगाना है । किन्तु व्याकरण का कुछ ज्ञान रहेगा तो पता लगाना आसान है，पता लगाने में Mode का Parsing और Analysis ऑप्शन सहायता करेंगे । Parsing बतायेगा कि vaśena वश का करण−कारक Instrumental Case है जिसका सङ्केत रिपोर्ट में i. है । Analysis मोड  पहले बतायेगा कि “तस्माद्योन्यक्षरवशेन” बना है “तस्मात् योनी अक्षर वशेन” की सन्धि द्वारा，फिर सबमिट बटन दबाकर कुछ पल प्रतीक्षा करेंगे तो अन्तिम रिपोर्ट देगा । उसमें “तस्मात्” की रिपोर्ट है＝  

**तस्मात् योनी अक्षर वशेन**  
**1.1.A tasmāt    yonī-akṣara-vaśena.**  
**1.1.E tad sarvanāma napuṃ 5 eka/tad sarvanāma puṃ 5 eka       yoni-akṣara-vaśa puṃ 3 eka/vaśa napuṃ 3 eka.**  
**1.1.J -            yoni-akṣara-.**  

उक्त रिपोर्ट में महत्वपूर्ण पदों “तद्” और “वश” को शब्दकोष से लिंक किया गया है जिसके द्वारा आप इन पदों के अर्थ जान सकते हैं । चार शब्दकोष हैं — अमरकोष，आप्टे का संस्कृत−हिन्दी शब्दकोष，मोनियर विलियम्स का संस्कृत−अंग्रेजी शब्दकोष और संस्कृत−फ्रेंच हेरिटेज शब्दकोष ।  

तब जाकर अन्तिम अर्थ लगेगा ＝  

**“उस अविनाशी (अक्षर) सर्वलोक−उत्पत्ति−स्रोत (योनी) (ब्रह्म) के वश से”**  

इस प्रकार संस्कृत के जिस वाक्य का अर्थ कहीं उपलब्ध नहीं है अथवा भ्रामक अर्थ मिलता है उनके सही अर्थ का पता लगा सकते हैं । अनुभव बढ़ेगा तो समय कम लगेगा ।  
गूगल या बिंग ट्रान्सलेटर को संस्कृत अनुवादक बनाने में कोई रुचि नहीं है । उन संस्कृत ग्रन्थों की सन्धि−विच्छेद उपरोक्त वेबसाइट की सहायता से करके पाठ तैयार करें जिनके किसी आधुनिक भाषा में अनुवाद हो चुके हैं । विशाल पाठ भण्डार तैयार हो जाय तो संस्कृत-अनुवादक मशीन लर्निङ्ग कृत्रिम बुद्धि न्यूरल नेटवर्क प्रोग्राम बनाया जा सकता है ।  
